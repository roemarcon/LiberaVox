# LiberaVox
Global Direct Democracy &amp; Global Information

LiberaVox

- Prefazione
- Introduzione
- Presentazione
- La colonna Propositiva
- La colonna Informativa
- Le pubblicazioni
- Il voto
- I commenti
- Le restrizioni
- La scala geografica
- La ricerca
- Open Source
- I mestieri di merito
- La figura politica


Prefazione

Prima parte

La democrazia, dal greco antico: démos, “popolo", e krátos, “potere”, significa il ”governo del popolo", ovvero un sistema di governo in cui la sovranità è esercitata dal popolo.

«In democrazia nessun fatto di vita si sottrae alla politica» (Mahatma Gandhi)

La democrazia diretta è probabilmente la forma più sana di politica ma funziona solo in gruppi ridotti e fino ad ora non è stato possibile applicarla su larga scala per evidenti problemi logistici.
Per risolvere questo problema si è creata la democrazia rappresentativa con tutti i difetti che ne sono generati, di corruzione, disinteressamento, mancanza di rappresentazione e classismo.

La politica, dal greco antico: politikḗ, “che attiene alla pόlis”. Dalla stessa radice pόlis, “città-stato”, derivano anche il sostantivo polī́tēs, “cittadino”, e l'aggettivo polītikós, “politico”.

Il potere prolungato porta all’abuso e alla corruzione. Sono difetti inevitabili intrinsechi alla natura umana, da sempre. Bisogna togliere il potere decisionale del politico. In una democrazia il popolo governa la patria, non il politico. Il ruolo del politico non deve andare oltre la semplice rappresentanza della volontà popolare.

«L'uomo è per natura un animale politico» (Aristotele)

Seconda parte

La notizia, dal latino notitia derivata da notus cioè "noto, conosciuto", è un'informazione su di un fatto o un avvenimento di particolare interesse.

«Il pericolo non nasce da chi trova una nuova notizia, il pericolo nasce da chi la riesce a far passare, da chi rompe la crosta degli addetti ai lavori, da chi in qualche modo riesce a far veicolare dei messaggi» (Roberto Saviano)

«Le notizie non sono altro che la prima bozza della storia» (Alan Barth)


Introduzione

Con l’avvento delle nuove tecnologie informatiche di comunicazione si può ricreare a livello globale un sistema politico di democrazia diretta. Trasparente e imparziale.
È questo l’obiettivo di LiberaVox, sito web e applicazione. Fondata su due colonne portanti, interconnesse e accessibili tramite lo stesso profilo: la colonna Informativa e la colonna Propositiva.


Presentazione

La pagina iniziale del sito si presenta come una mappa del mondo interattiva, con la possibilità di ampliare nell’ordine: Mondo > Continente > Stato > Regione > Provincia > Comune.

La colonna Informativa e quella Propositiva si trovano a scomparsa rispettivamente nella parte sinistra e destra dello schermo.


La colonna Propositiva

Nella colonna Propositiva l’utente può consultare le proposte politiche degli altri utenti e votarle.
A sua volta l’utente può pubblicare una proposta politica.

L’utente può pubblicare e votare solo all’interno delle aree geografiche che includono la sua residenza (indicata nelle impostazioni del profilo) ma può consultare e commentare la totalità delle proposte su tutte le scale a puro titolo informativo.
Per esempio, un romano può proporre unicamente nelle sue aree di interesse, come il comune o la provincia di Roma, la regione Lazio, la nazione Italia, il continente Europa, o nel Mondo ma può consultare e commentare le proposte riguardanti qualunque altro posto.


Ma come motivare la gente a connettersi e usare attivamente la parte Propositiva che può risultare “noiosa” fronte ai già numerosi impegni quotidiani?…


La colonna Informativa

Si parla spesso dell’importanza di non far affidamento solo alle fonti informative ufficiali e di cercare delle fonti alternative.
Ma cos’è una vera fonte alternativa e dove la si trova?
Sempre più persone si mantengono informate degli eventi mondiali consultando pagine web e applicazioni di quotidiani e settimanali online. E allora perché non mantenersi informati leggendo regolarmente una fonte “alternativa” perché creata direttamente dalle persone come il lettore stesso e a cui egli stesso può partecipare attivamente?

La colonna Informativa è formata da articoli, video e foto pubblicati dagli utenti stessi e che potranno poi essere votati.


Le pubblicazioni

L’ordine delle pubblicazioni nella colonna Informativa come in quella Propositiva è quello del totale decrescente dei voti positivi ricevuti.

Le pubblicazioni così ordinate sono a loro volta suddivise in scaglioni cronologici settimanali per la colonna Informativa e annuali per la colonna Propositiva, ma l’utente ha la possibilità di modificare la durata degli scaglioni cronologici di entrambe le colonne.

Per esempio: Mostra le pubblicazioni più votate per [ anno / mese / settimana ] 

Durante la scrittura della pubblicazione, il software riconosce le parole chiave e avverte l’utente (ma non ne impedisce la pubblicazione) nel caso in cui il tema sia inappropriato: per esempio un tema già trattato, una scelta di scala inadeguata, eccetera. Viene bloccato solamente l’uso di linguaggio offensivo.

A differenza della colonna Propositiva, nella colonna Informativa lo stesso tema può essere trattato più volte senza che il software lo avverta come inappropriato. Cioè vari articoli, video e foto possono trattare più volte lo stesso tema.


Il voto

I voti si distinguono in: favorevole (simbolo del pollice verde all’insù) e contrario (simbolo del pollice rosso all’ingiù).

Il voto svolge la funzione di filtro naturale dell’interesse pubblico per la colonna Informativa e di indice di urgenza delle proposte politiche da trattare per la colonna Propositiva.

Il voto è sempre privato e anonimo agli altri utenti mentre le pubblicazioni possono essere anonime o firmate a seconda delle impostazioni di profilo dell’utente. Questo per proteggere la sicurezza dell’utente su certi temi.


I commenti

In entrambe le colonne, gli utenti possono commentare le pubblicazioni.
Il commento non è mai anonimo.


Le restrizioni

Chiunque può accedere e consultare la totalità di LiberaVox senza restrizioni, anche senza crearne un profilo.

La pubblicazione, il voto e il commentare nella colonna Informativa richiedono la creazione di un profilo.

La pubblicazione, il voto e il commentare nella colonna Propositiva oltre alla creazione di un profilo richiedono la verifica con un documento d’identità che confermi la maggior età di 18 anni.


La scala geografica

La pagina iniziale del sito si presenta con la mappa del mondo. Nelle due colonne l’utente trova quindi pre-impostate le pubblicazioni riguardanti la scala mondiale (per esempio la fame nel mondo, il riscaldamento globale, eccetera) ma può zumare sulle diverse scale: mondiale, continentale, nazionale, regionale, provinciale e comunale, e di conseguenza, a seconda della scala scelta, avere accesso alle pubblicazioni corrispondenti alle due colonne.


La ricerca

Troppo spesso quando ci viene chiesto di votare dobbiamo riconoscere una certa ignoranza sul tema trattato e, al contrario, a volte ci informiamo su tematiche alle quali vorremmo esprimere un’opinione, per fare in qualche modo la differenza, ma non ne abbiamo i mezzi.

Con l’intento di porre una soluzione a queste tematiche, la finestra di ricerca nella pagina principale permette all’utente di ricercare simultaneamente tutte le pubblicazioni nelle due colonne contenenti la stessa parola chiave.
Per lo stesso motivo, in entrambe le colonne, i testi delle pubblicazioni conterranno parole chiave che suggeriranno tutte le pubblicazioni riguardanti in entrambe le colonne.

Per esempio, una pubblicazione informativa sulla guerra in XXX contenente il testo:
“…Il braccio di ferro all'ONU fu accompagnato da manifestazioni di protesta per la guerra in XXX…”
Cliccando su ONU o su guerra in XXX verranno suggerite tutte le pubblicazioni a riguardo in entrambe le colonne.


Open Source

Tutta la pagina web è gestita da un software Open Source a cui chiunque se ne intenda può accedere per controllarne l’imparzialità.


I mestieri di merito

Il profilo dell’utente può essere interamente privato o pubblico.
Se pubblico, l’utente può ancora scegliere quali delle sue pubblicazioni mostrare sul suo muro.
Il voto è sempre privato.

Si può così contribuire a creare professionisti di merito (come politici, giornalisti, fotografi, eccetera) tra gli utenti più seguiti e con le pubblicazioni più votate.


La figura politica

Se LiberaVox dovesse prendere piede nel tempo non escluderebbe comunque la necessità della figura del politico ma idealmente la trasformerebbe in modo radicale da quella odierna di governante a quella di rappresentante della volontà popolare, tenuto unicamente a riunirsi per trattare le tematiche più votate dagli utenti stessi.

La figura del politico potrebbe venire considerata addirittura come un servizio civile limitato nel tempo, per esempio ai 4 anni, e svolta dalle persone più votate nella stessa LiberaVox e che terminato l’incarico torneranno ai loro precedenti impieghi.
Eliminando il concetto di carriera politica vitalizia.
